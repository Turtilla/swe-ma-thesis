Dziad mój Melchior urodzony roku 1741 we wsi Godziszewo parafii Rypnin syn komornika ziemskiego Jana Komornika ziemi Dobrrzyńskiej (a nie Antoniego – Antoni był starszym bratem ś.p. Melchiora – i nie rozumiem skąd się wzięła ta myłka, która później wdokumentach się powtarza) i matki Ewy z Pinińskich właścicieli Dóbr Strużewo z adlinencjami Puszczanki, Dąbrowy części, Ronantowizna, Żółtowizna, Będowszczyazna, Kmińszczyzna, Bęklowizna, Ruszkowizna. A że śp Dziad mój był najmłodszy i piąty z pomiędzy Rodzeństwa – odstąpił swoją część najstarszemu bratu swojemu Mateuszowi komornikowi ziemi Dobrzyńskiej za ośm tysięcy tynfów. Byli jeszcze bracia Wawrzyniec, Szymon oraz siostra Panna Urszula Czermińska. Stryjów miał śp. Melchior czterech i jedną ciotkę – Antoniego Wawrzyńca ożenionego z Głuską z niej trzech synów Jakuba, Łukasza i Floyrana. Maciej z Chądzyńską, Floryan z Korytyńską, Wawrzyniec z Muczynowską – mieli syna Ludwika – Ciotka za Rzotoławskim – wszystkich braci stryjecznych śp. Melchiora było 17.
Antonich było dwóch brat Jana a stryj brata Melchiora i Antoni brat Melchiora. Niewiem o ile to prawda – ale mi mówił kuzyn nasz Karol Czermiński – jakoby Dziad jego a stryj Melchiora zaopiekował się młodzieniaszkiem i wziął go do siebie na wychowanie po śmierci Rodziców. Był podobno Starostą , ale jakim niepamiętam . Był w zażyłych stosunkach z Domem Potockich, prawdopodobnie, Dziedziców Brzeżan i Skolego w Stryjskim. Gdy zaś Pan Potocki odwiedzał Pana Starostę, znając dobrze całą jego rodzinę – spostrzegł młodego Melchiora – ładny to był chłopczyna więc zapytał Pan Potocki co to za jeden. Odpowiedział mu Pan Starosta całą rzecz – a wtenczas Pan Potocki zaproponował, że chce go wziąć na swój dwór. I stało się, że Melchiorek sprytny i szykowny z natury rychło ujął sobie Pana Potockiego, i tak umiał sobie zjednać zaufanie swojego Patrona, że ten jadąc raz do dóbr swoich Brzeżany i Skolego wziął go sobie za sekretarza. Przyjechawszy do Skolego przekonał się, że te rozległe dobra w górach i lasach ogromnych żadnej nie czynią intraty – i utyskiwał na to przed Melchiorem. Wtenczas Dziad mój zaproponował Panu Potockiemu żeby – chcąc z lasów jaki taki uzyskać dochód zaprowadzić potażarnię. Myśl się podobała Panu Potockiemu i zaproponował Panu Melchiorowi żeby objął administracyę tych dóbr i myśl swoją wprowadził w życie. Szczęśliwa była to chwila dla Dziada mojego i stanowiąca o przyszłości jego. Dochód jaki okazał mój Dziad Panu Potockiemu był jak na owe czasy piękny – tak że ujęty tem zaproponował śp. Melchiorowi jakąś znaczną tantiemę z tego przedsiębiorstwa – i to był początek jego fortuny - mogło to być około roku 1767 – jak świętej pamięci Pan Melchior wziął w dzierżawę Czołhany w obwodzie w owe czasy w Halickim, później w Stryjskim cyrkule.
Tam się ożenił z Panną Kobylską, zacnego rodu osobą i miał z nią trzech synów Michała, Józefa i Kazimierza – niebawem owdowiał. Około roku 1784 pojechał śp. Melchior za wołami. W drodze na Posadzie Chyrowskiey zapędziły się woły w zboże i parę sztuk zajęto do dworu. Właścicielką była z domu Dzianott wdowa po dwóch mężach – z pierwszym Pierściorowskim miała córkę Maryę, Kleofasę. Ustroiwszy się pokaźnie pojechał do dworu by zapłacić za szkodę – ale o wynagrodzeniu nie było mowy. Zastawiono sute śniadanie z starym winem – rada była gosposia gościowi a śp. Melchior nie namyślając się, gdy mu wdówka wpadła w oko – bez wielu korowodów odezwał się do niej: - „wiesz Asińdźka co? Jesteś wdowa – ja wdowiec – pobierzmy się.” A na to Pani Joanna – „Ja już z zamęścia zrezygnowałam, ale że mi się Waszmość podobałeś, więc jeżeli wola Twoja oddam Ci moją Kleosię”. W alkierzyku słyszała Kleosia całą rozmowę – można sobie wyobrazić co działo się z biedną dziewczyną – gdy matka zawołała ją do bawialnego pokoju. Zgodziła się Kleosia, ucałował rączkę drżącą Pan Melchior – pożegnał i objecał, że z powrotem wstąpi Pannie się submittować. W 1784 roku w kościele Chyrowskim pobłogosławił związek ówczesny Dziekan i proboszcz ksiądz Michał Józef Rzepecki. Z tego małżeństwa były dwie córki i mój Oyciec Franciszek Ksawery, urodzony w Czołhanach roku 1786. Starsi bracia mojego Ojca pokończywszy nauki osiedli na wsi, a córki w jakiś czas po śmierci mojej Babki, która pono w Bolechowie umarła, bawiły pod opieką Pani starościny Czermińskiej we Lwowie – wyszły za mąż jedna za Tretera – szambelanica, druga za Świeżawskiego komornika ziemskiego i właściciela Maksymowic w Cyrkule Samborskim. Ojciec wuja mojego Tretera był szambelanem za Stan. Aug. Poniatowskiego – wielki literat. Pamiętam go jak mieszkał staruszek u moich Rodziców w Bludnikach – zajmował w oficynie dwa pokoje – jeden był cały zapełniony książkami – później zbiór swój oddał akademii we Lwowie, gdzie osobny był na tę bibliotekę gabinet oddany z napisem nad drzwiami Abbum Treterianum. Przy bombardowaniu Lwowa roku 1848 -cała akademia w została w perzynę obrucona – więc i zbiory te zniszczały. Syn jego a mój wuj był to fantasta – oryginał jakich dziś się niespotyka. Miał majątek, bo i po ciotce mojej wziął 100 000 zł. polskich w posagu, to zarządzał jako plenipotent wielkimi dobrami, to dzierżawił – ale w rzeczy samej jeździł po znajomych i bawił się. Gdy jechał na bryczce siedząc z gitarą w ręku wyśpiewywał różne arye krakowiaki i kołomyjki. Straciwszy mienie całe jeździł na koniu po znajomych a zawsze z gitarą w ręku i ze śpiewem na ustach. Ciotka moja poczciwa kobiecina nieraz bawiła w domu mojego Oyca – od niej dużo szczegółów tyczących familii Oyca się dowiedziałam. Opowiadano mi też zabawny epizod z pożycia moich wujostwa. Raz wyjechała ciotka moja z domu – w jakiś czas powraca - zastaje katafalk oświecony a na nim leży Pan Stanisław. Zaraz na wstępie opowiedziała jej czeladź, że Pan tylko udaje bo chce wiedzieć jak Pani będzie żałować. Więc ciotka moja płacze lamentuje, żałuje nieboszczyka - wreszcie uspokaja się i do nieboszczyka przemawia: „przeżyłam z Tobą Stasiu tyle a tyle lat! Zostawiasz mię z dziećmi na opiece Boskiej – ani kęsa chleba w domu – zato, ażeby Ci Bóg na tamtym świecie wybaczył – musisz tu odpokutować” i nuż harapem okładać nieboszczyka – i nieboszczyk zmartwychpowstał. Dzieci porozpuszczały się po świecie i nie wiem gdzie się obracają ich rodziny. Drugi mój wuj Świerzawski kuzyn Polanowskich z Bełzkiego często bywał w Moszkowie z ciotką - tam bywał duszą towarzystwa od Pań oblegany – ale ciotka moja była dziwaczką – opowiadał mi śp. Dziadek móy Ostaszewski że jadąc do Zarszyna w Sanoku parę godzin spędziła na strojeniu się i trefieniu a jadąc już do Zarszyna musiała służąca całą drogę stać na stopniach powozu, żeby się suknia Pani Komornikowej niepomięła – z tego małżeństwa było dwóch synów. Jeden i drugi pokończyli nauki ale nie poszło im w ład.
Niewiem jakim sposobem majątek zniszczał – jeden syn ożeniwszy się z cioteczną siostrą Treterówną- żeby rodzinie wstydu nierobił. Syn ożeniwszy się z cioteczną siostrą Treterówną – założył konwikt w Rosyi – czy na Bukowinie – drugi jakiś dziwak napastował ludzi, aż się nim Pan Stanisław Polanowski zaopiekował, wyznaczając jakąś miesięczną subwencję żeby rodzinie wstydu nierobił. Ojciec móy sierota oddany do szkół nie bardzo smakował w naukach, niżeli książki wolał konia i szabelkę. Mogło to być około 1801 roku – podpodczas wojen napoleońskich zawerbował się do Sachsen Cobary Ułanów mając lat 14. Kupił Ojciec kadectwo, dał konia, wybuchła wojna niebawem otrzymał szlify oficerskie. Z tych czasów niewiele opowiadał mi ś.p. Ojciec – a ja nieśmiałem wypytywać. Wre-szcie niebyłem nigdy dłuższy czas z Oycem na gawędce. Młodzieniaszkiem oddany do szkół – w czasie świąt lub wakacji – koń – spacery w sąsiedztwa, a najwięcej czasu podróże i pobyt u Dziaduniów w Zarszynie i z powrotem znowu do szkół a Oyciec ciągle zajęty gospodarstwem, także mało zostawało czasu na wspomnienia lat ubiegłych. Zdaje mi się, że służbę wojskową zakończył śp. móy Oyciec około 1808 – albo 1809 – w randze nadporucznika, zatrzymując charakter wojskowego do kończ życia. Brał udział we wielu bitwach – a pod Iglan był ranny w rękę a pod Wagram stojąc w assekuracyi armat utracił konia, sam kontuzjowany leżał na pobojowisku jak nieżywy – cały pułk pieszy Francuzów przemaszerował po nim, kłując bagnetami lub szpadą w plecy – szczęście, że miał płaszcz zwinięty obwiązany przez pierś i plecy, że tylko małe ukłucia dostawały się do krzyżów. Dziadek Melchior do tej epoki dorobił się znacznej fortuny skrzętnem gospodarstwem. Kupił na własność wieś Siemiginów w Stryjskim- po tem jak powiadano za indyki których po parę set sztuk do Lwowa w czasie karnawału odesłał, kupił Bludniki za które wyliczył Pani Rozwadowskiej 10.000 dukatów. A że do ceny kupna brakowało 2000 dukatów pełnłnomocnik Pani Rozwadowskiej nie chciał przyjąć skryptu zakłopotał się mój dziadek skąd tu zaraz wziąć taką sumę. Wedle dawnego zwyczaju – gdy właściciel zmieniał – mandatariusz miejscowy zwoływał gromadę z wójtem na czele i oddawał tak nazwane posłuszeństwo – Nowy Dziedzic wchodził w ten sposób w fizyczne we posiadanie majątku z prawami pańszczyźnianymi osypami daninami od poddanych- nad któremi obeymował Dziedzictwo opiekę prawną juryzdyksye sądową polityczną i policyjną pierwszey instantacyi. Zaś daniny w robocie odbywali poddani wedle ilości posiadanych morgów - byli więc całorolni gospodarze albo półrolni – ci winni byli odrabiać pewną ilość dni bydłem co tygodnia – byli zagrodnicy – i chałupnicy - ci odrabiali powinności pieszo. Oprócz tego z gruntów całych i półgruntów oddawali poddani jakąś ilość owsa – korzec albo dwa korce jeden gospodarz. Oprócz tego ci i zagrodnicy dawali tak zwane spaśne - kury kapłony kaczki i gęsi, jaja – miewali oni pastwiska dla bydła gromadzkiego. Także obowiązane były chałupy pewną ilość motków uprząść – za to Pan dawał opał - pastwisko ratował w biedzie zbożem a nawet inwentarzem. Wieleż to razy słyszałem śp. Dziadka Ostaszewskigo jak się chlubił, że jego kmiecie na Długim najlepsze mają konie z okolicy – ale jeżeli któremu padło bydle robocze – zaraz dawał pieniądze – żeby robota ciągła do dworu nie ustawała. A gdy raz Dłużanie żalili się, że niemają dogodnego pastwiska dla koni – Oddzieli śp. Pan Kazimierz 60 morgów suchey łąki podedworem a nayskładniey położone dla kmieci, i oddał w posiadanie. Niebył to obowiązek spełniony ale był ten czyn wypływem poczucia obywatelskiego, życzliwości dla poddanych. Oycowskiey. Należało też do dworu prawo wyszynku napar prawo warżenia piwa i wódki prawo stawiania młynów i wyłączne prawo rybołówstwa - posiadania lasu i polowania na całym obszarze tak dworskim jak i gromadzkim. Jeżeli gromadzie pozwolono zbierać grzyby w lesie – obowiązani byli leśni-poddani uwolnieni za tę służbę od pańszczyzny za to dawać wianki suszonych grzybów – miarkmi wianki powinny były mierzyć wysokość dziedzica. Jeżeli chłop miał pasiekę – dawał też z niego dziesięcinę, to jest dziesiąty pniak do dworu.
Zdawałoby się – że przy takiem obciążeniu gruntu obowiązkami dla dworu– chłop był biedny - jednakże tak nie było – majątki były wyłącznie w ręku szlachty – pieczęć urzędowa jurysdykcyi był Herb Dziedzica – a dokoła napis Dominium Bludniki – Zarszyn – i t.p. Nieszlachcic niemógł kupować majątku ziemskiego. Dziedzic postanawiał na swojem mieycus Mandatariusza - który obliczał podatki wybierał rekruta i odstawiał do urzędu cyrkularnego, urzędował – egzekował – karał – w tak nazwanym urzędzie Dominikalnym. Był też władzą opiekuńczą – niemogło się żadne małżeństwo skojarzyć we wsi i ksiądz nie dał ślubu – dopokąd z Dominii nieprzyniósł kartki pozwolenia. A chociaż i tu mogły się dziać nadużycia – mogły one być wyjątkowe, bo Pan we wsi czuwał nad gromadą – a ktoby był niesprawiedliwym dla poddanych stawał pod pręgierzem w opinii obywatelskiej. W ten czas dbano o nią – i szanowano. Pamiętam że przybył z Podola szlachcic w  Sanockie– słynny ze zdzierstwa poddanych – i nieprawego stosunku kawalerskiego w domu P.T Dziadek móy mawiał – niech noga Pana tego nie powstanie na progu mojego domu. Man- datariaty po większej części obsadzane były szlachtą zagonową– cząstkową – czynszową – Chłopak poduczył się w  szkołach normalnych – dziś ludowemi zwanych czytać, pisać, ra-rachować – czasem lizną trochę łaciny w gymnazyum – szedł na praktykę na pisarza do mandataryusza – poduczywszy się trochę prawa – manipulacyi urzędowey – zdawał egzamin w Starostwie w Cyrkule i dostawał dekret na reprezentanta Domnikalnego czyli Mandataryusza. Mandatyrusza przyjmował Dziedzic na swoją odpowiedzialność ręcząc za podatki i depozyta starościńskie. Mandataryusz pobierał od Dziedzica pensyę od 120 do 200 – 300 fl 20 do 50 korcy ordynaryi – ogród, pomieszkanie opał – pastwisko – stosownie do majątku w jakim zastępował Dziedzica. Mimo tak szczupłey dotacyi uwzględniając taniość życia w one czasy – gdzie funt mięsa kosztował dzisiejszych 4 do 5 centów – korzec owsa cwansigera – czyli 33 centy – korzec żyta dzisiejszych 1 fl – kartofli korzec 10 do 14 centów – mając przytem jakiś procent od poboru podatków i małe ale częste obrywki Panowie ci mieli się nieźle i nieraz lepiey jak dzisiejszy komisarz cyrkularny. Tak też było i Panom Urzędnikom Cyrkularnym –. Pamiętam, że przyjeżdżał do nas komisarz Zebold – ładąn parą siwoszów, ładna stayermarka (bryczka niekryta) elegancko ubrany – a brał pensyi 600 fl.
Otóż wracając się do chwili gdy móy Dziad podbierając posłuszeństwo w Bludnikach – do Bludnik należały Pokasowce i Siedliska – wobec zakłopotania nowego Dziedzica – jeden z gromady najbliższy sąsiad dworu nazywał się Notiak – a pamiętam doskonale jego Syna – a może to jego samego bośmy do niego nieraz wstępowali – chata była obszerna czysta – świetlica (pokój do przyjęcia gości) obszerna dokoła ławy i stół nakryty długim rantuchem – (płótno szerokie bielone grube po końcach czerwoną przędzą i frędzlą białą zkoń-czone) na nim bochenek chleba i sól – i dzban – niewiem czy z nalewką jaką czy z wodą – gotowe każdej chwili do przyjęcia gości – Otóż ów Notiak wysuwa się naprzód i pyta o co Panu Dziedzicowi chodzi. Dziadek móy odpowiedział mu Ty człowiecze na to mi nieporadzisz – a gdy chłopisko zaczął nalegać powiedział mu Dziadek potrzebuję 2000 Dukatów – i cóż ty na to poradzisz? A wówczas Notiak prosił żeby Dziedzic przyjął jego pomoc, bo on tę sumę zaraz z domu przyniesie – i na poczekaniu przyniósł i wyliczył 2000 sztuk złota. Takich gospodarzy jeszcze za mojey pamięci liczono sześciu w Bludnikach. Mandatariuszem w owe czasy był Pan Witwicki i był jaszcze tam za mojej pamięci. Probo- szczem był ks. Głowacki, księżunio od siekiery – ale dobry człowiek był to oyciec owego Głoweckiego – który przeszedł w Lubelskie jako pop szyzmatycki jako renegat tam się wsławił. I tak późney dokupił Dziad móy Dorchów i Kurypów – W Dochorowie osadził nayjstarszego syna Michała – a oddając masę tych dóbr napisał w ruskim języku – Toje diło daruju ukochanomu Synu mojomu Mychayłowu. Bludniki oddał Panu Józefowi iOycu mojemu. Pan Józef prowadził zarząd domowego gospodarstwa i ogrodów – Oyciec móy objął gospodarstwo rolne, trwało to tak aż do roku ożenienia się mojego Oyca pono 1813 albo 1814 – Pana Józefa wziął Dziadek móy do Siebie do Siemginowa – i aż dośmierci Oyca przy Nim zostawał – gospodarując bo Dziadek móy ku końcowi swojego życia ociemniał. Zdejmował Mu kataraktę Doktor Słowikowski, ale nie dobrze poszła operacya i ile sobie przypominam około 1826. Dziadek umarł, a Pan Józef objął na własność Semiginów. Panu Kazimierzowi wydzielił Oyciec schedę kapitałem. Osiadł on w końcu pono w Lipie – ale która to Lipa niewinem .Pan Michał był najstarszy w rodzinie sąsiadował z Bludnikami o miedzę. Ożeniony ze Zabilską z Temerowiec, siostra Teodora i Stanisława Zabilskich – miał Syna jedynaka Sabina. Wcześnie go Oyciec odumarł ale i syn niedługo poszedł za Oycem doszedłszy lat około 24 na tyfus zachorował i umarł. Majątek prawem sukcessyi przeszedł po synie na Matkę – a ta zapisała Dorchów bratu swojemu Teodorowi żona temu pono z Jordanówną z Bełzkiego, ten zostawił Dorchów swojemu synowi. – Pan Kazimierz zmarł kawalerem. Bywał często u moich Rodziców – niebył gospodarzem więcey fantasta – pamiętam, że lubił siadywać między czeladzią i w kuchni czytywał wgłos „ Pana Tadeusza”, skupował masami poziomki i częstował cały dwór. Był bardzo pobożny – do excentryczności. Gdy przyszedł post– ligał na gołey podłodze obok łóżka dyscypliną mortyfikował ciało – Zapraszał do tey praktyki do siebie zakonników – ale ci niemogli długo wytrwać i uciekali. Gdy przyszedł wielki piątek – nietylko czeladź ale i bydło musiało suszyć więc sądny to był dzień bo ryku i kwiku na obeyściu niemożna było wysłuchać. Człowiek ten ukończył prawa bardzo był oczytany – poczciwy – zacny tylko raptus. Zastała go raz służba klęczącym ze złożonymi rękoma nieżywym. Sukcesya po mim, której część i na mojego Oyca spadała odstąpił On Siostrom swoim rodzonym Treterowej i Swieżaskiey. Pan Józef ożenił się po śmierci Oyca z Panną Julią Świeżyńską urodzoną ze Zawadzkich – mieli oni część wsi Łukowiec w Stryiskim w górach czy Kruszelnicę – liczne było rodzeństwo, siedziało razem kilka generacyi na jednem obeyściu było dwa dwory - 2 Panny niemając widoków dla siebie poszły na nauczycielki. Jedna była okropnie brzydka – druga bardzo przystoyna (obie nauczycielkami) ale – jakby jakieś fatum Panna Julia dostała się w sąsiedztwo Bludnik do Martynowa do Państwa Rudzkich gdzie były dwie panienki – z tąd bywała z tym domem u moich rodziców. Jakby instynktownie Matka moja jey znieść niemogła. Pan Józef osiadły na Siemiginowie już starym kawalerem zbijał talarki oszczędzał – ale dla kogo? Znalazła się na to rada przyjaciół – byli to krewni Panny Juli, utyskiwali że Pan Józef tak samotnie wiedzie życie, że niema sukcessorów, że zdałoby się żeby sobie starość swoją odmłodził piękną młodą żoneczką – ale Panu Józefowi niechciało ruszać się z domu – gospodarzył chował stado po Ojcu oddziedziczone znaczne, pielęgnował sady i zbijał pieniądze. Wreszcie zaproszono do Kruszelnicy o kilka mil odległey od Siemignowa – rzecz była ukartowana – pojawiła się hoża jak łania Panna Julia i wyswatano Jegomości już bardzo niemłodego. Było to około 1829 albo 1830 roku. Z małżeństwa tego była jedyna córka Sabina, jedyna sukcessorka Siemiginowa – dla żony kupił Pan Józef miejscowość Leśniowice z Polanką pod Lwowem koło Nawaryi i tam życie zakończył roku 1845. Ledwie się żałoba skończyła zaczęli uwijać się konkurenci o rękę niemłodej już, ale ciepłey wdowy. Bałamuciła przebierała – wreszcie wybrała pana Szołayskiego młodzika około 24 lat liczącego – sybarytę próżniaka toteż po dwuletnim z nim pożyciu – nastąpiła Separacya. Pani Julia secundo voto Szołayska lubiła procesa – miała ich też sporo – były chwile, że już cały swój majątek zaryzykowała – ale się z tego wywikłała – dokupiła i do Lesniowic przyległe Mosty.
Ojca mojego swatano w Moszkowie z Panną Polanowską – Siostrą Pana Aleksandra a Ciotką Pana Stanisława. Ale jak się dowiedział móy Oyciec, że w Moszkowie wypytywano o niego i o Bludniki służbę z którą przyjechał w konkury więcej się tam niepokazał. Po Matce wuy Oyca Pieścioroski właściciel wioski w Sanockiem zaproponował Mu Pannę Franciszkę Ostaszewską córkę Chorążego Kawaleryi Narodowey i Dziedzica Zarszyna z Posadą i Długiem i Heleny ze Załęskich. Projekt podobał się Oycu. Jakoż zaprezentował Go Państwu Ostaszewskim Pan Pieściorowski – Byłemu wojażerowi na Kresach podobał się gracki ułan – Oycu mojemu Panna i dom staropolski Jey Rodziców. Zamiast etykietalney pierwszey wizyty – został zatrzymany przez dwa tygodnie. Veni – vidi –vici.
Niewiem czy już za pierwszą razą swojey bytności, ale wiem, że niebawem nastąpiła zmiana pierścionków i niebawem potem ślub. Na przyjęcie Pani dom odświeżono malowidłem al fresco – w jednym bawialnym pokoju widoki Bludnik i okolicy – Skała na niey Sokołów wieś dołem Łomnica – widok Ś-tego Stanisława klasztoru koło Halicza od wschodu położonego na skale nad Łomnicą wpadającą w tym miejscu do Dniestru, to znowu Ruiny zamku Halickiego opodal – to znowu widok na Bołszowice za Dniestrem od północy wreszcie droga z miejscowego dworu a przy niey kaplica nayjświętszey Panny Niepokalanego Poczęcia – daley jak droga w bok do Halicza wiodła – kaplica Swiętego Jana. Wszystko to tak żywo i dokładnie a udatnie malowane że ja dziś nigdzie się z czemś podobnem niespotkałem nawet w pałacu Łańcuckim nierobiły salony takie takiego wspaniałego wrażenia jak wówczas pokoje nasze. Bo też i temat dla malarza był wdzięczny. Cudownie piękną jest ta okolica. Z dwóch stron Łomnica łamiąca się w kolano pod skałą wysoką oddającą 8 razy wymówionych parę wyrazów – ujęta w strome pochyłości ku Łomnicy porosłe lasem podszyte łoziną. Skała ożywiona tysiącem gniazd kawek witających przyjezdnych wesołym gwarem. Łęgi na Bludnickey stronie z mnóstwem słowików – dalej młynówka i młyn. Z dala od południa nibieszczeją Karpaty huculskie a droga do wsi żyznemi paszami i łęgami ożewionemi spaśnemi wołami i stadem koni – wieś długa środkiem prosta doskonale utrzymana droga przedewsią smętarz żywym płotem okolony – przez wieś porządnie zabudowaną około drogi przy każdej chałupie drzewa owocowe szlachetnych jabłoni i gruszy – plebania i Cerkiew i gospoda niedaleko jak wszędzie. Dojeżdżasz do dworu z drogi główney traktu stanisławowskiego zbaczasz na prawo – wjeżdżasz w bramę po prawey ciągną się gumna staynie wozownia po lewej płot żywy oddziela od drogi ogród angielski przez Taszera założony. Dojechawszy do końca tych murowanych budowli, skręcasz znowu na lewo i wjeżdżasz na most murowany i druga brama wspaniała prowadzi na obszerny dziedziniec – po prawej stronie piętrowa oficyna a na froncie dwa skrzydła parterowe o łamanych dachach a pośrodku front domu z piętrem ganek obszerny murowany z balustradą wyłożony płytami kamiennemi na który prowadziło 5 szerokich i długich schodów. Po prawej stronie tego domu domurowanego w tey proporcyi jak środek domu skrzydło o piętrze – był zamiar Oyca takie skrzydło i po drugiej stronie domu dobudować. Dom ten musiał prawdopodobnie ś.p. Dziad murować bo i kształtem i rozkładem był kopią domu w Siemiginowie. Wracając do opisu malowanych pokoi był drugi pokój obszerny bawialny ciemno szafirowy gładki, tylko od sufitu były malowane festony bronzowego koloru szale podtrzymywane orłami takoż bronzowemi meble czarne z żółtemi prążkami, obicie z żółtej jedwabney materyi. Sala jadalna była też oryginalna. Na suficie febus w dwukoleśnym wehikule uprzężonym czterema siwemi pegazami przy drzwiach rycerze w pancerzach i hełmach z halabardami a pola ścian zapełniły dżewa z doyrzałemi śliwami wszystko to freski bardzo udatnego mistrza. Pokój Matki karmazynowy w rzutki palmowe jak na szalach tureckich – widzieć można ten wzór dziś jeszcze naśladowany na chustkach przez wiejskie kobiety noszonych jeszcze po dziś. Opisałem wszystko, bo pamiętam jak mi się to dziecku jeszcze podobało.
Cała kępa ubrana była w kląby krzewowe (a każdy kląb miał nazwę wsi naszych sąsiadów - tak bawiliśmy się niby robiąc wizyty) - i kwiatowe – tylko dwie lipy ogromne po rogach kępy i kilkunastu osik grupa zacieniały miejsce gdzie rosły, a pod niemi siedzenia. Z kępy szedł drugi most takowy obszerny do angielskiego ogrodu gustownie w krzewy rozmaite i drzewa ubrany. Dokoło tey kępy była szeroka fosa zarosła szuwarem i trzciną – widocznie miejsce to było kiedyś obronne od najazdów tatarskich. Za mostem kamiennym był duży sad po środku alea lipowa starych drżew szeroka doskonale zacieniona a ku końcowi na boku w grupie lip kaplica Świętego Onufrego. Skała w kapliczce z kamienia naturalnego bryłami nieciosanemi ułożona i sklepiona – a w środku Święty Onufry bardzo zdolnego rzeźbiarza dzieło z drzewa zdaje się lipowego, bo go się robactwo niechwytało ani pruchniało. Na każdym statua miłe i wzruszające sprawiała wrażenie. Ale broda Swiętego była w jednem miejscu osmalona – widocznie przez rozpustę jakiegoś chłopca. Jakoż pamiętam o tem takie podanie. Sadownik arędujący ten sad miał synków – jeden z nich miał się dopuścić tey zuchwałey rozpusty. Oyciciec jego zobaczywszy znak spalenia – chłopcu zaczął roztrząsać sumienie. Chłopiec tak to sobie wziął do serca – że wpadł w malignę i w kilka dni życie zakończył. Kapliczka była u wszystkich w wielkim poszanowaniu. Ale most kamienny był dawniej drewniany zwodzony. Dopiero Oyciec móy go murował. Był wówczas któryś z siostrzeńców mojego Oyca w Bludnikach gdy się most murował. Jeszcze niebył zasklepiony materiały kamień cegły na dole, czy któryś Treter czy Swieżaski wybrał się konno na przejażdżkę. Koń cięty muchami zniecierpliwił się i uniósł jeźdźca pędem wprost na murujący się most. Widzi chłopak przed sobą straszne niebezpieczeństwo, więc woła Święty Józefie ratuj mię! Mularz Józef na dole zajęty usłyszawszy swoje imię myśląc, że to jego wołają – wyskoczył szczęśliwie w sam raz żeby rozhukanego konia za uzdę uchwycić. Opisawszy to piękne mieysce mojego urodzenia wracam do Zarszyna – dwór także na kępie okoloney różanym płotem, ale obszar jej szczuplejszy dochodziło się na nią wąskim mostem pieszo i tu Lipy przy ganku z kamiennemi ławkami, ale dokoła staw i czółno przyjemna rozrywka i gimnastyka wiosłowaniem dla młodzieży.
Dziadek rześki starzec chętnie rozpowiadający o pobycie swojim na Ukrainie na Kresach, sąsiad Liska i towarzysz znaku pancernego Pana Krasickiego oczem w Mohorocie Wincenty Pol wspomina. Babka znacznie młodsza od męża – piękna miła, pełna dystynkcy obywatelskiey Matrona – nadobna urocza Frania i mała dziewczynka śliczna Ludwisia. Dom był w całem Sanockiem we wielkim poszanowaniu – tak z powodu cnut obywatelskich i domowych jako też stanowiskiem sługa Reczy pospolitey i majątkiem i gospodarstwem na owe czasy wzorowem. Dom to był zamożny – a kto się tam zapędził nieodjechał z próżnemi rękami. A niebyło prawie domu w Sanockiem który by bliżej czy dalej niebył skoligacony z domem Kazimierzów Ostaszewskich.
Dwór był niewielki staroświecki, oficynka przy nim o czterech pokoikach, a bez przesady mówiąc gdy przyszły imieniny po sto osób znalazło ugoszczenie i umieszczenie, jeżeli nie we dworze to na folwarku. Była też druga oficyna za mostem – tam miała swoje pomieszkanie Matka Kraińska z Hermanowic i Józef Załęscy, którzy podzieliwszy majątek swój między liczną rodzinę zamieszkali przy P. Kazimierzostwie w Zarszynie. A gdy przyszły imieniny Agnieszki Matki Pani Ostaszewskiej do stołu siadało 50 jey wnuków i wnuczek i prawnucząt. Do tego to domu w niedługim czasie przyjechał móy Oyciec do Swojey Frani żeby się z nią na całe życie połączyć. Oyciec móy wystąpił z całą okazałością jak na owe czasy było w zwyczaju. Powóz żółty na wiszących ogromnych resorach – Sześć koni rosłych gniadych ze stada Simiginowskiego wartości 6.000 fl. Czyli na srebro 2400 fl – jak na owe czasy gdzie konia do woyska płacono 120 fl. Była to cena niesłychana. – Na przodzie foryszyc – na koźle wysokim stangret – za powozem dwóch lokai – wszystko to we frakach granatowych francuskim krojem w stosownych kapeluszach z piurami. Ekwipaż ten pamiętam gdy Rodzice moi jechali gdzie z pierwszą wizytą. Ostatni raz z rewizytą pamiętam do Woyniłowa do Komornikostwa Kopestyńskich – Ona Karsznicka z domu. Z pierwszych lat pożycia moich Rodziców wiem – że wyrwana z grona kochającey Matkę moją rodziny bardzo tęskniła za domem Rodzicielskim a lubo okolica Bludnik obfitowała w sąsiedztwa, to niemogła się przyzwyczaić na Rusi. Odwiedzali Ją Rodzice Sanoczanie, na święta z całym taborem z dziećmi na dwóch ekwipazach jeździli Rodzice do Zarszyna i bawili tam na dwa albo i trzy tygodnie wreszcie dzieci przybywało a z niemi nieodzownie troski obawy i kłopoty – z jedney strony smutki z drugiej sąsiedztwa z latami zażyłe zawiązane stosunki oswoiły i uwięziły w końcu Matkę moją i przywiązało do Bludnik. Dzieci było ośmioro, ale najstarsza Wilhelmina umarła małem dzieckiem – po niey przyszedł Marceli, ten małym chłopcem poszedł za siostrą – tak samo trzeci z rzędu Henryś– Dopiero drugi Marceli trzymany do Chrztu Świętego przez mieyscowych Dziadka i babkę kościelnych starodawnym obyczajem, jeżeli się dzieci chować niechciały – żył i ponim ja Adela - Stanisław i Ludwik. Ale nietylko niepowodzenie z troygiem naystarszych dziećmi pomarłemi okrywały żałobą serca moich Rodziców – były też klęski gospodarskie.
Wkrótce po ożenieniu pono 1815 wyjechał Oyciec konno rano wśród naypięknieyszey pogody – ani kropli deszczu słońce świeci aż tu naraz przyszła woda na Łomnicy – wskutek słót czy urwania chmury w Karpatach – tak nagle wystąpiła z brzegów z dwóch stron Łomnica a z trzeciey Dniestr sparty napływem wody Łomnickiey że nim Oyciec się spostrzegł już był we wodzie i mimo pośpiechu – do dworu ledwie mógł na koniu przepłynąć – cała płaszczyzna została zalana, szkoda w polach i łąkach ogromna. W roku 1825 wielki pożar spalił wszystkie gospodarskie budynki, zbiory polne i znaczną część inwentarza szkoda na 20.000 fl. W zł. na teraźnieysze pieniądze 8.000 fl., jak na owe czasy summa znaczna bo piątą część majątku stanowiąca. Ale że w owe czasy kupowano majątki na 10 procent – przy oszczędności zapobiegliwości gospodarza, fortuny prędko się dźwigały. Siostra nasza chowała się przy dziadkach w Zarszynie a chłopcy mieliśmy nauczyciela Zórawskiego Wincentego i z nim zdawaliśmy Marceli i ja egzamina w Stanisławowie – około 1828 oddany był Marceli do szkół publicznych na stancyę do profesora Leśniewicza. Zostałem sam w domu, Stamisaw urodzony 825 był jeszcze mały. Z tych lat pamiętam, że zima była bardzo nawalna i żem ciągle chorował – febra mię męczyła kilka lat, niemogłem się jey pozbyć. Już to od urodzenia to jest od 28 lipca 1821 byłem wątły tak dalece, że niemiano nadzieji żebym się chował. Troska obojga moich Rodziców o mię była wielka, raz zatrętwiałem tak, że miano mnie już za nieżywego – wpadłem w suchoty dziecięce – opowiadała mi moja piastunka że mię kompano w suczonych pierogach ze serem – żem nieraz złapał piroga i zjadał – powoli odchuchano mię – została tylko niewyraźna mowa przez nos i tempy słuch – dużo się namozolili Żórawski i Matka moja nim wyrobiłem sobie dobrą wymowę. Ale zawsze byłem szczupleyszey i delkatnieyszey kompleksyi od moich braci. Matka sama nas niekarmiła – mieliśmy mamki. Mamka moja odwiedzała mię co roku, była rodem z Tomaszowiec – zawsze dostawałem dwa ogromne kapłony jak mleko białe, a pióra prześliczne jak srebrne a czyste i ogromne jak kupsze. Biało się wspaniałe kobiecisko ubierało a pierś cała okryta dużemi koralami. Tylko chustka na głowie jakaś jak zawoy turecki wzorzysta. Już byłem młodzieniaszkiem jak po drodze do Zarszyna popasałem we Lwowie. Idę Wekslarską ulicą – druga po prawej od tey która prowadzi od rynku do Gubernium – w teme słyszę za sobą wołanie – Julciu, Julciu! Oglądam się niekontent że mię tak poufale w głos na ulicy wołają oglądam się, a to jakaś baba na środku ulicy przy stoliku, a na nim dukaty talary cwancygiery…… na których było 30 x i 15 a- w rzeczywistości były 6 x i 3 x – pamiątka po redukcyi pono 1811. – A niepoznajesz mię, taże ja cię moją piersią wykarmiła! Więc choć się oglądałem czy mię kto niewidzi przywitałem się z nią. W one czasy na tey ulicy dużo było takich wekslarek, które za mały procent mieniały pieniądze. 
Matuś moja była to hożą tęga średniego wzrostu modrych oczach ciemnoblnd włosów – kobiecina zdrowa o roumianey owalney twarzy cery śniadey. Była. przystoyna usposobienia towarzyskiego jednająca sobie serca wszystkich- szacunek i uwielbienie. Pamiętam że w15 lat po śmierci matki mojey spotkałem się w Janowie na popasie z Panem Józefem Puzyną – od naymłodszych lat moich gdy bywał w naszym domu – pierwszy raz – ze łzami w oczach wspominał moją Matkę – i tak gdzie się obróciłem później – wszędzie spotkało mię uprzejme przyjęcie i rzewne wspomnienie o domu Rodziców moich. Dzięki tym pięknym zaletom Rodzice mieli wielkie zachowanie nietylko w sąsiedztwie ale i w dalszych okolicach. Naywiększa zażyłość i przyjaźń Rodziców moich była z domem Julianów Golejowskich z Babina – ale nietyle z Panem Julianem – ile Matka moja z Panią Różą z Czarnomskich Golejowską były w naywiększey przyjaźni – którą i dla nas do śmierci zachowała Pani Róża. Mieli oni dwóch synów – Emila znacznie starszego odemnie i Antoniego – ruwieśnika Marcelego. Emil po Ciotce swojey Pani Bienkowskey oddziedziczył Studziankę – w sąsiedztwie Babina – był jakiś szkrofuliczny – umarł późniey bezżenny zostawiając majątek swóy Antoniemu. Antoni, ale i Emil były to chłopcy okropnie rozpustne, ile razy przyjechali narobili psoty a towarzystwo ich dla nas było wcale niestosowne. Antoni i Marceli chodzili razem do szkół w Stanisławowie, ale i tam dokazywali obadwa – że o mało nieprzyszło do exkluzyi z gimnazyum. Pani Julianowa owdowiała, przyjechała do nas, a Oyciec móy objął opiekę i administracyę majątku. Niebawem był i konkurent do wdowy Pan Jan Golejowski z Krzywczas w Czortkowskim, brat pono stryjeczny nieboszczyka i po skończoney żałobie pocieszyła się prędko wdowa po stracie pierwszego męża (pijaka). Co do towarzystwa młodych Golejowskich – szczęściem chronił nas rygor jakim byliśmy przez Oyca trzymani a może dziecinne lata, natura szczęśliwa, która niedopuściła do nas złego wpływu. Państwo Janowie mieszkali w Babinie – przyszło im dwoje dzieci – Kornel i Olga. Kornel był skrofuliczny – ożenił się z Łosiówną – umarł w Krzywczy – Olga oddziedziczyła po stryju Chlebów poszła za Szczęsnego Koziobrodzkiego. Oboje żyją po dziś dzień. Pan Jan poczciwości człowiek – kochałem go jak jakiego wujaszka. Z tym domem były ciągłe relacye, w święta albo niedziele albo my u nich, albo oni do nas przyjeżdżali. W Kołodziejowie byli Państwo Luboscy – staruszkowie z wielkiego świata warszawskiego – kasztelanowie czy szambelaństwo z czasów Stanisława Augusta – w Rudźwianach mieszkali Państwo Szypowscy – mieli syna i córkę jedną ułomną – ci pomarli młodo, trzecia Marynia milutka powiena – wyszła za Rozwadowskiego. Pan Szypowski koniaż zawsze w krutkim ubraniu, przy srebrnych ostrogach chował wielkie stado – ale konie były nieosobliwe i po większej części z białemi nogami po kolana – przez znawców niecenione – w Martynowie pono Janiccy – ale ci jakoteż z drugiego Martynowa Rudzcy u których nauczycielką była Julia Świeżyńska przy dwóch córkach – rzadko u nas bywali. Do rzadszych odwiedzin należał Woyniłów Kopystyńskich, Żelibory Kunaszowskich gdzie były trzy Panny – Genowefa, która jednem okiem patrzała w niebo, drugim naziemię, okropnie brzydka dwie bliźniaczki nieszpetne obie wyszły za mąż za Moraskiego i za Roszkowskim. Syn jeden był w powstaniu 831 – a drugi był późniey sąsiadem brata mojego Stanisława. Ten niechciał się uczyć i siedział przy rodzicach prużnował – Widząc to móy Oyciec zgorszony Panem Władysławem przedstawił mu niestosowne dla dorosłego młodzieńca stanowisko i poradził mu, żeby jeździł po jarmarkach – skupował byczki i w ten sposób handlował – i czas zaymie pożytecznie i niebędzie zawadą w domu. W szczęśliwą chwilę trafiło to przemówienie mojeg Oyca – Może w trzydzieści albo czterdzieści lat potem, dowiedziawszy się w traktryerni, gdzieśmy się zeszli – kim jestem zbliżył się do mnie i przedstawiwszy – przypomniał dawne stosunki Rodziców naszych i opowiadał mi powyższy szczegół życia swojego. Dziś mam (mówił mi) własność Kutyszcza – sam własną pracą i zarobkiem przyszedłem do tego a to wszystko zawdzięczam Twojemu Oycu. Sałacki, który miał nayznacznieyszą część Tomaszowic kollokacyi koło Woyniłowa był to stary zamożny kawaler zasiedziały domator, zżadka bywał u moich Rodziców. Podczas Woyniłowskich jarmarków sławnych na woły – osobliwie na Jura jarmarczni Panowie do niego do Tomaszowiec się zjeżdżali. Że w Bodzowcu byli Babiccy przypominam sobie z tego, że gdy na licytacyi kupił je Pan Krzeczunowicz – Oyciec „Katastra” wszyscy za Babickimi żałowali – Zgorszone też było obywatelstwo zaproszone na installacyę – że były dwa stoły – jeden dla sąsiadów drugi dla krewnych i przyjaciół Pana Krzeczunowicza dla samych ormian.
Te bliźniaczki kunaszowskie były tak podobne do siebie, że matka je rozpoznać niemogła i przypinała im odrębnego koloru wstążeczki – zresztą ubrane były zawsze jednakowo. Zabawne było z gośćmi a najzabawney z konkurentem – bo nieraz z figlów jedna zostawała u siebie druga bawiła gości wybiegała i za chwilę przychodziła druga, kontynuując dyskurs z tamtą zaczęty. Ale bieda dla kawalera – bo jedna miała większy posag bo jej ciotka jakaś coś zapisała i jakże się tu oświadczać kiedy niewie która to ma większe wdzięki pieniężne? A Panny się śmiały z kolizyi konkurenta. Władysław brat tych Pań mówi raz – chwała Bogu teraz mogę już rozpoznać siostry – bo jedney wyleciał ząb na przodzie – ba – Ale niedługo cieszył się tem ułatwieniem bo i drugiej ten sam ząb wyleciał. Będzie temu lat ze dwadzieścia jak zjechałem się z temi Paniami w Kutyszczach u Władysławów (Ona Godebska z domu córka żołnierza z roku 1831 ozdobionego krzyżem Virtuti Militari a siostra Rzeźbiarza) Siedziały obedwie razem na ławie w ogrodzie koło jedney siadł móy brat Stanisław a koło drugiej już niepamiętam kto? Obrócone były do siebie plecami każda bawiła swojego gościa ja obserwowałem je niepostrzeżenie –niewiem jak się to dziać mogło – ale ruchy rąk i całey osoby były jakby odzwierciedleniem jedney i drugey i rzeczywiście nie mogłem je rozrużnić. Naybliższe nasze sąsiedztwo był Ostrów siedziba Państwa Ludwików Rylskich Pani Ludwikowa Siekierzyńska z Rodu starodawnego dziś już wygasłego – już w one czasy w przysłowiu weszło – ostatni z domu Siekierzyńskich – jeżeli kto przy wiście ostatnią kartę jakiego koloru wygrywał. Był tam kontrast naszego domu mieszkalnego – wielki pochylony brudny – skąpstwo wyglądało z każdego konta. A jednak był to dom zostający z nami w bardzo zażyłych stosunkach – chodziliśmy tam z koszyczkami z małemi wiktuałami piechotą na spacery. Pan Ludwik był moim chrzestnym Oycem. Mieli dwóch synów Henryka i Eustachego i jedną córkę. Henryk osiadł na Dłużniowie w Bełzkiem, Eustachy w Ostrowie ożenił się z Panną Hoszowską – a córka Leopoldyna wyszła za emigranta z roku 1831 Horodzyńskiego przesiedliła się do Pielni w Sanockiem. Umarł Pan Horodyński i Oyciec a Matka z córką gospodarzyły skrzętnie zbijając kapitały – wreszcie przed piętnastulaty i Matka odumarła a pani Leopoldyna gospodarzy ciągle i pilnie zbiera pieniądze dla sukcessorów czekających na spadek, a będą nimi wnuki Eustachego urodzeni z Puzynów, bo syn Eustachego młodo umarł. Dziwne on miał wydarzenie. Po śmierci Henryka starego kawalera objął Eustachy w spadku Dłużniów, otóż syn jego z obywatelską młodzieżą Obertyńskim, Szamanowskim i Rozwadowskim jechali razem – wtem na gościńcu spotykają cygankę. Stoy, stoy! Wołają wywruż nam dostaniesz jałmużnę. Cyganka popatrzyła każdemu na dłoń i wyrokowała – do dwóch trzech lat żaden z was żyć niebędzie. Żartowano sobie z wróżby ale niestety ziściła się zupełnie. Niemniej w zażyłych stosunkach żyli Rodzice moi z domem Państwa Wiktorów Ruszczewskich na Kunaszowie. Pan Wiktor Mociumdzieju typ starego szlachcica z twarzą całą ogoloną już to w one czasy bardzo wielu obywateli nienosiło zarostu na twarzy – chyba małe krótkie bokobrody) jowialny wesoły, o gospodarstwo niewiele dbający – ale pszczelarz zawołany – żonaty z Janicką osobą cichą apatyczną także niegospodarną dzieci było dużo, ale naywięcej córek – jedna z nich wyszła za Alfonsa Dziduszyckiego oryginała – druga za nauczyciela dawniey naszego ale który później był w Kunaszowie za Żórawskiego i t.d. już nie wiem jak się wszystkie obruciły – wiem że naystarsza była przy starey Pannie Puzyniance we Lwowie. Synów było trzech Maximilian który był w powstaniu 1830 niepamiętam co się z nim działo – Roman, który gospodarował przy Oycu i Damazy – rówieśnik mojey siostry i kolega móy szkolny – towarzysz lat młodzieńczych – Oyciec jego był moim chrzestnym Oycem a gdym ja się żenił on był już żonaty z Cywińską był więc moim starostą. Zażyłość nasza była niezmienną aż do jego śmierci. Mieszkał w Perekozach majątku zapisanym mu przez Oyca Chrzestnego Pana Koca. Zostawił on dwóch synów – jeden osiadł w Perekozach a młodszy pono księdzem. Córka jedna zakonnicą a z drugą niewiem co się dzieje. Ród Kunaszowskich starodawny zasłużony Oyczyźnie – Dziad Pana Wiktora był ze Sobieskim pod Wiedniem ale, i pierwey i po nim służyli przodkowie i syn Rzeczypospolitej. Świadczyły o tem portrety liczne w dużej sali jadałney domu staroszlacheckiego – skromnego a obszernego. Było tam z dziewięć albo i więcej płucien portretów w prostej linii przodków a wszyscy w karmazynach albo w stali okuci a przy każdym portrecie albo karabela albo cała zbroja z mieczem niewiem czy się znalazł jeszcze w owe czasy dom szlachecki z tak pięknemi pamiątkami familiinemi. Nieopatrzne gospodarstwo niedbalstwo z lekkomyślnością graniczące wyrzuciło Dziedzica za życia jeszcze z Kunaszowa – a portrety i zbroje zakupił jakiś niemiec i potaszczył do Wiednia. Na stare lata osiadł Pan Wiktor na części Tomaszowic należącey wraz Perkozami do Damazego. Na pamiątkę szczęśliwego powrotu z wprawy wiedeńskiej Dziadek Pana Wiktora wystawił opodal ode dworu krzyż pod ten krzyż po śmierci fundatora chodziła jeszcze za życia Oyca Pana Wiktora staruszka ciemna respektowa Pana w domu Kunaszowskich i modliła się zawsze za duszę ś.p. Swojego Dobrodzieja. Raz śni się jey, że nieboszczyk Pan przychodzi do niey i żąda – żeby Paniczowi powiedziała, żeby ten dał na mszę świętą do klasztoru w Bołszowcu (Bełszowcu). Rano powiada o swoim śnie, ale wyperswadowano staruszce żeby się uspokoiła – na drugą noc powtarza się to samo, ale już na jawie słyszy polecenie – i jakby przewidziała na tę chwilę drugi raz perswazye. i odmowa – aż trzecią razą pojawia się nieboszczyk – natarczywie upomina się o Mszę Swiętą – a na znak – żeby jey wierzono, uderza silnie ręką o stół – i poleca żeby stół kazała obeyrzeć na świadectwo prawdy – i dodaje – niechay świec przy ołtarzu niezapalają, aż ksiądz będzie przy ołtarzu. Na drugi dzień wysłuchawszy Syn co o zjawieniu się Oyca ociemniała staruszka prawi – przekonuje się, że na stole wypalona wyraźnie cała dłoń. Obstalowano solenne nabożeństwo w Bełszowcu i kiedy ksiądz wychodzi do ołtarza – wszystkie świece naraz się same od siebie zaświeciły. Spisano o tem akt – Kawałek blatu stołowego z wypiętnowaną dłonią wycięto i na pamiątkę tego zdarzenia w Bołszowickim kościele powieszono.
Wstawka do str.
Przypominam sobie zabawną historyę w czasie przyjęcia imieninowego któregoś z Leboskich. Między wielu gośćmi był Pan Zub. Niepamiętam gdzie mieszkał – ale doskonale go sobie przypominam niewielkiego wzrostu krępy o dużey twarzy dziubaty i ogolony. Żaboty na piersi zatabaczone – tabakierka i chustka czerwona w ręku. Gdy całe towarzystwo zebrało się po objedzie w ogrodzie Pan Zub oddalił się w jakiś kląb – wsąsiedztwo licznej gromady indyków która się tam przed skwarem słońca skryło. Zwabione niezwykłym widokiem indyki zaczęły się zbliżać i coraz w ciaśnieysze gromadzić koło i natarczywiey gulgotać. Pan Zub przestraszony i zaambarasowany swoim kłopotem zaczął się oganiać chustką czerwoną – ale tego tylko było potrzeba – rzuciły się na biedaka jendory zapalczywie, jeden wleciał na kark. Pan Zub traci równowagę i pada plackiem na ziemię – niepomogło oganianie się protestowanie przeciwko przemocy – indory na piękne dobrały się do skury i drapią i dziobią – więc w krzyk – nadbiegli ludzie i oswobodzili biedaka – ale śmiechu w sąsiedztwie i komentarze do tego zdarzenia bawiły długo okolicę.
Nieograniczały się też stosunki Rodziców moich do naybliższych sąsiadów. Pod Stanisławowem we Wołczyńcu żyła wdowa Pani Malinowska z dwoma córkami, przyjeżdżały one do Bludnik i bawiły po tygodniu. Niewiem jak starszey było na imię, pono Pelagia, ale młodsza bawiła się z malcami i bardzo ją lubiłem Sabina, poszła późniey za Stojoskiego. W Knihiniczach także koło Stanisławowa Pani Rafałoska pono bezdzietna wdowa we wielkim zachowaniu była u Rodziców moich, Sopohów pono Michałoskich dom pamiętam że z tamtąd przysyłali nam ogromne doskonałe jabłka jesienne – tam też pierwszy raz widziałem zapałki z papieru – które potarte wydawały łoskot i zapalały się płomieniem. Były w owe czasy inne drewniane zapałki na końcu ze siarką i czerwone główki jak i po dziś dzień, ale trzeba je było wetknąć prędko i wyjąć z flaszeczki z fosforem. Ale zwykle cięto trójgraniaste papierki, jeden koniec umaczany w siarce – tak nanizane papuski na nitce wisiały w garderobie lub w kredensie, jak trzeba było ognia przytykało się koniec ze siarką do węgla albo do skrzesanej hubki.
Przez stosunki z Golejowskiemi zawiązała się znajomość i zażyłość z Państwem Przebysławskimi. Obadwa te domy były zasobą w pokrewieństwem. Państwo Przebysławscy mieszkali w Dźurkowie w Kołmyiskim. Mieli dwie córki Helnkę i Wandzię z któremi ogromna była sympatya – moja z Helenką która poszła za Kuzyna swojego Antoniego Golejowskiego a dla Wandzi żywił sympatyę Stanisław. Był też i brat ale dużo młodszy, niewiem czy nie on to był archeologiem. Pan Przebysławski był wielkim handlarzem wołami – do Wiednia – ciągle się włuczył po jarmarkach, skupował woły we Woyniłowie Sadogurze, Ułaszkowcach i albo je w domu na gorzelni wypasał – albo naymował naddniestrzańskie pasze – sławne w okolicy Żurawna i tam wypasał i pędził do Ołomuńca. Zięć jego Antoni Golejowski naśladował teścia – partie po 600 wołów wysyłał w drogę – a miał też wypasy we własnym majątku w Dołputowie koło Babina – chował też stada krów, że miewał po sto cieląt przychowku – ale koniec był taki, że obydwa majątki potracili z kretesem – a był Babin Studzianka Dołputów i Harasymów – Na starość całem utrzymaniem Państwa Antoniów była pensya Dyrektorska Towarzystwa Kredytowego Galicyiskiego. Wanda wyszła za Horodyskiego, bardzo zacnego i kochanego powszechnie obywatela. Antoni Golejowski żył trochę za wesoło, ale był bardzo lubiany jako dowcipny i wesoły w towarzystwie i to mu jednało wzięcie w obywatelstwie że go zawsze z Kołomyi posłem wybierano – do piura niebył tęgi – pomimo że skończył Akademię Inżyniryi – ale rozum macierzysty – czy jak go nazywają chłopski doskonały – przytem sprytny przytomny i dowcipny – jako poseł był wybitną osobistością – a przy tem dużo cywilney odwagi a cięty dla swoich przeciwników. Raz za wystąpienie niepopularne w Izbie poselskiey sprawiono przed oknami jego pomieszkania kocią muzykę – zbiegł prędko między muzykantów i pomagał im hałasować. Spostrzeżono się – więc w śmiech i wszyscy się rozeszli. Humorystyczny kalendarz „Szczutka” przedstawiający ze śmieszney strony posłów przedstawił Pana Antoniego doskonale sportretowanego w kształcie rozjuszonego wołu, który rogami bódł gramatykę, rozbijał ją na cztery wiatry. Zakończył życie jako poseł na Seym Krajowy i Dyrektor Gal. Tow. kredyt. ziemsk. Jego Siostra Aleksandra żyje z mężem Koziebrodzkim w Chlebowie, który w spadku po stryju Tadeuszu otrzymała – a Tadeusz po swoim Bracie Samuelu, którego zmordowali właśni słudzy – podobno iż był gwałtownego usposobienia. Pan Jan miał 3 braci – Samuel zamordowany – Tadeusz z Chlebowa kawalerowie i siostra za Czarkowskim z Wysuczki. Obadwa Ci bracie byli w powstaniu 1830 roku. Blizcey sąsiedzi a może i powinowaci z Golejowskimi w Gwoźdzu byli Puzynowie (w Kołomyiskimc) – Z tej to okazyi poznajomili się Panowie Roman i Józef z moimi Rodzicami i bywali często u nas. sympatyczni to byli kawalerowie i okazali wielką cześć dla naszego domu. Pan Roman ożenił się później z Kuzyną naszą Jenerałówną Drewnicką – Po przejściu Korpusu Drewnickiego do Galecyi, Pani Jenerałowa Rożniecka z domu z trzema córkami przybyła do Bludnik i zamieszkała u nas przez kilka miesięcy – gdy Jenerał oparł się o Sanockie u familii. Pan Józef Drewnicki ze Załęskiey urodzony a banka moja Pani Ostaszewska także z Oyca Załęska – był ciotecznym Jey bratem a wujem mojej Matki. Pamiętam będąc w Stanisławowie w szkołach, jak tyśmienickim traktem wieziono furami broń i rannych z powiązanemi głowami – a wkońcu pod asystencyą austryackiego woyska nasi bezbronni bohaterowie z pod Ostrołęki i Grochowa – wynędzniali czarni od spieki prochu i kurzu obszarpani szli raźnie i zuchwało! – Boże móy Boże! Jakież to na mnie podniecające sprawiało wrażenie! Zdawało mi się, że potrafię rzucić się na austyackie bagnety – i z uwolnionymi porwać się na Moskali – miałem wówczas lat 10. Tak to z wiarą świętą umiała przezacna świętobliwa matka moja ugruntować miłość Polski. Od naymłodszych lat czytywała nam Matka Spiewy Historyczne ilustrowane i Mickiewicza. Pamiętam, że powrót taty tak silne na mnie wywarł wrażenie iż mi się śniło, że to Oyca mojego zbuje napadli, a tak żywy był sen, że już młodzieńcem będąc pytałem Oyca czy to było prawdą – dopiero przyszedłem do poznania że to był sen. 
Obudziła się Galicya z letargu, napływ emigracyi ogromny – niebyło domu obywatelskiego bez rezydenta jednego z rozbitków woyska narodowego – duch się ożywił – ważyły się losy narodu zawiązywały się losy narodu, zawiązywały się komitety do zbierania składek na skarb narodowy – mężowie dawali pieniądze, Panie oddawały kosztowności i pierścionki ślubne z czego wybijano w Warszawie holenderskie dukaty z małym u gury orzełkiem polskim. Do komitetu należał móy Ocyciec. Bawiono się wesoło –tańczono gdyśmy bitwę wygrali – tańczono choć się nie powiodło dla fantazyi nietracąc ducha ani nadziei że sprawa dobry obrót weźmie. Pamiętam jak Panie dały wielki bal dla Drewnickiego w Stryju, gdzie Matka moja była jedną z gospodyń – było to może ostatnie wystąpienie Jey publiczne. Już w roku 854 z okazyi zjazdu obywatelskiego Towarzystwa Gospodarskiego był objad składkowy 100 może więcej obywateli. Odbywały się wybory do Towarzystwa – ktoś postawił Chomińskiego direktora policyu Kandydaturę na członka Towarz. Gospod. Zacni obywatele a na czele ówczesny Gubernator Artur Gołuchowski oburzyli się tem i chciano dojść kto był inicjatorem tey propozycyi – ktoś co chciał od siebie odrzucić podeyrzenie póścił w kurs jakoby ta myśl wyszła z Komitetu w którym zasiadał także Pan Dawid Jędrżejowicz z Czapel w Samborskim – ale Pan Dawid właśnie w ten czas leżał chory i udziału w balożowaniu nie mógł brać. Usłyszawszy to Pan Fredo sprostował tę pogłoskę – napiętnowawszy ją oszczerstwem i przy tey okazyi w dowód jakich zasad obywatelskich i uczuć patryotycznych Pan Dawid kończył w te słowa: ”W Roku 830 byłem przewodniczącym Komitetu wspierającego ruch narodowy. Zwołałem Zjazd Obywateli do Sambora – zebranie było liczne około 60 obywateli. Obok mnie po prawey siedział Pan Dawid Jędrzejowicz – Z arkuszem na stole zapytywałem koleyno kto ile ofiaruje na sprawę narodową – ofiarowali więc po 100 po 200 – 300 dukatów spłacać ratami do kasy – kończę kwerendę na Panu Dawidzie – a ten kładzie na stół 2.000 Dukatów i powiada – Mam 5-cioro dzieci – jako szóstą schedę uważam datek na sprawę Oyczyzny – dam więc za dwa miesiące drugie 2.000 Dukatów, a do pół roku reszta uzupełnię całą schedę 6.000 Dukatów. Pan Jędrzejowicz dał dowody serca dla Polski i poświęcenia jakiem niewielu z nas poszczycić się może” Wiedziało o tem Obywatelstwo ale żona ani dzieci ani żaden z krewnych o tey ofiarności Pana Dawida niewiedział, dopiero ja im to opowiedziałem. Przytoczyłem tu to zdarzenie, żeby mieć wyobrażenie jak znaczny zasiłek z Galicyi wpłyną do Kasy Narodowej. Były też Komitety werbunkowe, gdzie się młodzież zapisywała, żeby jej ułatwiono przyjście za granicę z bronią i koniem – Jednym z Komitetowych był Pan Mikołay Podleski z Romaszówki na Podolu. Podobno trzech synów postawił Oyciec Gubernatora Gołuchowski – Stanisława – o drugim niepomnę – i Artura, który jako 17-letni młodzieniec napierał się do powstania – Osądzono, że ofiara dwóch starszych dostateczna i że niepozwolą, żeby Oycu zabierać ostatniego którego wiek i subtelna kompleksya niewytrzymałyby trudów wojennych. Także przykład jakiem uczuciem pałało nasze obywatelstwo starzy i młodzież ówczesna. Przypomniał się rok 809 – w który niemców wypłoszono, a siedmiu ułanów naszych rozbroiło odwach główny w Tarnopolu. Dziad mój Pan Melchior otrzymał główny zarząd Salin we wschodniey Gallicyi , Pan Józef Ostaszewski przerodni brat Dziada mojego Kazimierza był Dyrektorem policyi we Lwowie i tak każdy z wybitniejszych obywateli zaymował poczesne stanowisko w tymczasowym rządzie. W roku 829 w jesieni dostaliśmy guwernera który właśnie co opuścił dom książąt Jabłonowskich. Równocześnie przybyła z Zarszyna siostra moja Adela z nauczycielką Panną Barańską – która wychowywała Matkę moją z siostrą młodszą Babki Pani Ostaszeskiey – Apolonią Załęską, która wyszła za Łepkowskiego Wincentego do Czaszyna później Ludwisię siostrę Matki, która wyszła za Franciszka Niezabitowskiego i Antoninę Podoską później zamężną za Zatorskim – była siostrzenica Pana Kazimierza Ostaszewskigo a siostra moja i dla jej kompanii Marynia Łepkowska córka Pani Wincentowey z Czaszyna, była to już trzecia generacya, którą w naszym domu wychowywała i w Zarszynie życie zakończyła.
Rozpoczęła się więc edukacja nasza. Pana Kamińskiego wysłano z Marcelim mną i Stanisławem do Stanisławowa – Marceli poszedł do gimnazyum a ja do 1 normalney – Moim Dyrektorem był Bazyli Tarmowiecki a nauczycielem Mogielnicki. Stanisław był jeszcze dzieciakiem uczył się abecadła i kozły wyprawiał z Panem Kamińskim gdyśmy byli w klasach. Dodatkowo do szkolnych przedmiotów uczyliśmy się francuskiego języka. Gdy przyszły wakacje sprowadzili Rodzice Nauczycielkę tańców Panią Leman. Przyjechała do nas ze zabranych prowincyi z córką, czterema karemi końmi, lokay i furman – Pani ta zaczęła od krzywienia i wykręcania nam nóg – więc sporządzono dyby – to jest w grubey deszczułce wyżłobiono formę nóg w pozycyi, że stanąwszy w nich musieliśmy stać całą godzinę w tych dybach, trzymając się krzesła – była nam dodana Poldzia Rylska z Ostrowa na swój wiek słuszna i chuda dziewczynka. Tak Adelcia Marynia i Poldzia i Marceli Ja i mały Staś razem braliśmy lekcye tańców. Więc polonez, mazur, anglez, walce, kozak, gawot, menuet, a Panny oprócz tych tańców szal – tamborino i żele. Męczyła nas ta Pani przez całe wakacye i nawykręcawszy nam nogi porządnie nareszcie odjechała. Jednak – że każde z nas z wdzięcznością wspominało staranność Rodziców – bo dobry taniec niemało przyczyniał się do wzięcia w świecie.
Marceli sławnie trzaskał z bicza – w czem świcząc się we wolnych od nauk godzinach doprowadził do takiey doskonałości że był w stanie kilkanaście razy raz po razu palnąć z bicza jak z pistoletu, aż szyby w oknach brzęczały. Zbierał furmanki, zaprzęgył Rodzeństwo i Marynię i Poldzię, ubierając głowy nasze w uprząż ze sznurków powiązaną, do ust każdy dostawa patyk jako wędzidło od tego szły leyce ze sznurków i tak wziąwszy to w ręce walił z bata i powoził a za poły ci co niebyli sprzęgnięci trzymali się Marcelego i przedstawiało to cały ekwipaż i Państwa jadących. Żeby konie raźno szły i z fantazyą - dostawało się po łydkach batem – i nieraz łzy zakręciły się w oczach – ale honor koński niepozwalał płakać – była wtem ambicya. Nic nam to harmonii niepsuło. Kochaliśmy starszego brata i słuchali. A gdy tak wobec sąsiadów chciał się popisać z batogiem i raz po razu walił z bata okrążając z nami dziedziniec, a jakże to zaginało się kark – a nogami przebierało a stanąwszy przed gankiem nogami grzebało udając niespokóy i niesforność koni, a czasem upinaliśmy do tego gałązki z liśćmi i wymachiwali z fantazyą głowami i parskając. Czy też przypomina  sobie kiedy Pani na Pielni Jędruszkowcach jak brała cięgi batem po pończoszkach z fantazyą gryzła patyk w zębach. W czasie odwiedzin nieusuwały się też Wandzia i Helenka Przybyszewskie i już jako zacna i poważana Pani Helena Golejowska przypominała jeszcze jak obje z Adelą chodziły w lica uprzężone. Antoni Golejowski lubił płatać figle i psoty – pamiętam gdyśmy raz z Adelą przyjechali do Babina oglądaliśmy na serwantce gniazdo przepiurek Adelunia ciekawie przyglądała się małym jajeczkom – dawała zapytania – następowały odpowiedzi figlarne Antoniego – wreszcie zaproponował że jeżeli zechce widzieć małe przypiórki niech posiedzi na gniazdku z godzinę, to ptaszęta wylizą – Ciekawą siostrunię moją usadowił figlarz na gniazdku na dywanie – Po jakiemś czasie nadchodzą obie matki nasza i Antoniego pytają czemu nieidzie biegać z nami –„a bo ja siedzę na gniazdku, wnet będą psipiólki bo już długo siedzę” – Okrutna burza na Pana Antoniego spadła – Ale z wielkiej chmury mały deszcz. Siostra moja nielubiła później by jey to przypominano – Pamiętam znowu jak po sumie z parafialnego kościoła w Woyniłowie jechaliśmy do Babina. Oboje Rodzice i my dway starsi na przedzie a w nogach mały Staszek – oparł się o dżwiczki od pojazdu – rękę zwiesił na dżwiczki i zasnął. Wtem drzwiczki się otwierają – i Staszek w całym pędzie jazdy wylatuje na gościniec szutrowany. Niezapomnę tego wyrazu twarzy Matki jak ze złożonemi rękoma oczy wzniosła ku Niebu a Staś zakrwawiony zrywa się prędko i biegnie wołając żeby go niezostawili. Kamyk ostry zrobił głęboką bliznę na czole, która została już przez całe życie, widoczna, jakby od cięcia pałaszem. Przyszedł rok 1831 znowu do Stanisławowa do szkół – mieliśmy kuchtę i własne gospodarstwo, spiżarnię zaopatrzoną dostatnią – bo i wino w piwnicy. Już ku wiośnie zachorowałł Pan Kamiński – nas młodszych mnie i Stanisława wzięła Pani Rafałoska do Knihinicz – prawie na przedmieściu Stanisławowa a Marceli został na gospodarstwie. Niedługo trwała choroba, Kamiński umarł. O chodzeniu do szkoły Marcelemu już się nieśniło – był przecie gospodarzem – kto się zajął katafalkiem e.t.r. niepamiętam –ale Marceli sprosił sobie kolegów rozumie się z nieodstępnym Antonim Golejowskim – i nuż trupa obliwać. Uraczyli się doskonale – w ten jakby z Nieba zjawia się Pani Golejowska – a chłopcy z kielichami w ręku do wchodzącej Pani: W ręce Pani! Zlitujcie się chłopcy, a wy co tu dokazujecie! My obliwamy trupa nieboszczyka! Rozpędziła biesiadników a Marcelemu kazała póyść do Knihinicz. Więc Marceli związał manatki swoje w prześcieradło uwiązał to sobie na plecach – Nieodstępny bat czterokonny w ręku i tak waląc z bicza bez ustanku zaszedł w paradzie do dworu do Pani Rafałoskiej. Tak się zakończył pobyt nasz w Stanisławowie. Dat niepamętam więc opisuję zdarzenia z tych kilku lat od ognia w Bludnikach aż do roku 1832. W roku 1830 przyszedł naymłodzy brat móy Ludwik – pamiętam że tego dnia śni mi się, że mię ktoś pyta co chcę – braciszka czy siostrzyczkę – odpowiedziałem braciszka – Obudziłem się i powiedziano mi że mi przybył braciszek. Drugi taki sen miałem gdy przyjść miał Włodzio Niezabitoski i taką samą dałem odpowiedź. Byłem wówczas we Lwowie z moją Babką Ostaszewską. Po zamęściu mojej Matki wyszła za mąż Jey Siostra w parę lat, także młodziutko za Pana Franciszka Niezabitowskiego z Koropacza, późney otrzymawszy z posagu z Zarszyna 30.000 fl dokupił od rodziny Uherce Niezabitowskie koło Gródka – Wuy był bardzo gospodarny – gorzelnią zajęty, typ ówczesnego szlachcica ale i próżny i chlubił się piękną żoną. Ciotkę psuł świat pochlebstwami – była bardzo ładną – dom prowadzili wujostwo otwarty, wszystko co się liczyło w owe czasy do wyższego towarzystwa bywało u nich, więc Fredrowie, Jabłonoscy, hrabstwo Rozwadowscy z Czermińskich urodzony – Skarbkowie, Krasiccy, Borkoscy – Rusoccy – Siemińscy, Lewiccy, Tarnoscy. Niewspominam o świecie wyższym urzędniczym i dygnitarzach woyskowych – bo niebrakowało i Arcyksięcia i Arcybiskupów – Wszyscy Ci i wielu innych bywali albo na wsi, albo gdy się Wujostwo przenieśli do Lwowa skoro Wuy został Deputatem Stanów. Była też wielka zażyłość Pana Kazimierza Badeniego z moim wuyem, który równocześnie także został Deputatem stanów – później Włodzio ożenił się z naymłodszą Kazią Badenianką. Ale były to czasy zepsucia – rozwody separacje częste – to też i pożycie moich Wujostwa niebyło nayszczęśliwsze – Lubo niebyło zdaje mi się sądowey seperacyi wujostwo nieżyli razem – Włodzio do 8 lat chował się przy Matce, później zabrał go Oyciec pod swoją opiekę – wywiózł do Wiednia i tam wychowywał – młodo bardzo ożenił syna bo 21 roku życia – Kazia miała 18 lat.